10 CARMINUM L

ODE vn.

ᾼΒ MUNATIUM PLANCUM.

LAUDABUNT alii claram Rhodon, aut Mitylenen,
Aut Ephesum, bimarisve Corinthi
Moenia, vel Baccho Thebas, vel Apolline Delphos
Insignes, aut Thessala Tempe.

Sunt quibus unum opus est intactae Palladis arces
Carmine perpetuo celebrare,

Indeque decerptam fronti praeponere olivam.
Plurimus in J unonis honorem

Aptum dicit equis Argos, ditesque Mycenas.
Me nec tam patiens Lacedaemon,

Nec tam Larissae percussit campus opimae,
Quam domus Albuneae resonantis,

Et praeceps Anio, ac Tiburni lucus, et uda
Mobilibus pomaria rivis. ' Δ

Albus ut obscuro deterget nubila coelo
Saepe Notus, neque parturit imbres

Perpetuos: sic tu sapiens finire memento
Tristitiam vitaeque labores

Molli, Plance, mero; seu te fulgentia signis
Castra tenent, seu densa tenebit

Tiburis umbra tui. Teucer Salamina patremque
Cum fugeret, tamen uda Lyaeo

