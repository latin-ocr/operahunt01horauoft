16 CARMINUM Ι.

Praeliis audax, neque te silebo,

Liber, et saevis inimica Virgo

Belluis; nec te, metuende certa
Phoebe sagitta.

Dicam et Alciden, puerosque Ledae,

Hunc equis, illum superare pugnis

Nobilem: quorum simul alba nautis
Stella refulsit,

Defluit saxis agitatus humor;

Concidunt venti, fugiuntque nubes;

Et minax, nam sic voluere, ponto
Unda recumbit.

‚ Romulum post hos prius, an quietum
Pompili regnum memorem, an superbos
Tarquini fasces, dubito, an Catonis

Nobile letum.

Regulum, et Scauros, animaeque magnae
Prodigum Paullum, superante Poeno,
Gratus insigni referam camena,

Fabriciumque.

Hunc, et incomtis Curium capillss,

Utilem bello tulit, et Camillum,

Saeva paupertas, et avitus apto
Cum lare fundus. ⁷

