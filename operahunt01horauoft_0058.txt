26

CARMINUM. 1.

Care Maecenas eques; ut paterni-

Fluminis ripae, simul et. jocosa

Redderet laudes tibi Vaticani
Montis imago.

Caecubum, et prelo domitam Calene
Tu bibes uvam ε mea nec Falernae

Temperant vites, neque Formiani
Pocula colles.

om: XXI.

IN DIANAM ET APOLLINEM.

D1ANAM tenerae dicite virgines:
Intonsum‚ pueri, dicite Cynthium;
Latonamque, supremo
Dilectam penitus Jovi.

Vos laetam fluviis, et nemorum coma,
Quaecunque aut gelido prominet Algid09
Nigris aut Erymanthi
Silvis, aut viridis Cragi:

Vos Tempe totidem tollite laudibus,
Natalemque, mares, Delon Apollinis,
Insignemque pharetra
Fraternaque humerum lyra.

