CARMINUM Ι.

ODE XXV.

AD LYDIAM.

PAncms junctas quatiunt fenestras

Ictibus crebris juvenes protervi,

Nec tibi somnos adimunt3 amatque
Janua limen,

Quae prius multum facilis movebat

Cardines. Audis minus et minus jam ι

Me tuo longas pereunte noctes,
Lydia, dormis !

Invicem moechos anus arrogantes

Flebis, in solo levis angiportu,

Thracio bacchante magis sub inter-
lunia vento :

Cum tibi flag-rans amor, et libido,

Quae solet matres furiare equorum,

Saeviet circa jecur ulcerosum
Non sine questu,

Laeta quod pubes hedera virenti

Gaudeat pulla magis atque myrto;
Aridas frondes, hiemis sodali,

Dedicet Euro.

