Poscimm. Si
Lusimus tecum, quod et hunc in annum

Vivat, et plures; age, dic Latinum,
Barbite, carmen,

Lesbio primum modulate civi:
Qui ferox bello, tamen inter arma,

Sive jactatam religarat udo
Littore navim,

Liberum et Musas, Veneremque, et illi
Semper haerentem puerum, canebat,

Et Lycum, nigris oculis nigroque
Crine decorum.

Ο decus Phoebi, et dapibus supremi
Grata testudo Jovis! o laborum
Dulce lenimen! mihi cumque salve

Rite vocanti.

ODE XXXIIL

AD ALBIUM TlBULLUM.

Αιιι, ne doleas plus nimio, memor ·
Immitis Glycerae, neu miserabiles

Decanoes elegos,cu cur tibi junior
Laesa praeniteat fide.

