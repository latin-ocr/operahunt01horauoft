CARMINUM Ι.

Insignem tenui fronte, Lycorida

Cyri torret amor; Cyrus in asperam

Declinat Pholoen: sed prius Appulia
,Iungentur capreae lupis,

Quam turpi Pholoe' peccet adultero.

Sic visum Veneri; cui placet impares

Formas atque animos sub juga a'e'nea
Saevo mittere cum joco.

Ipsum me melior cum peteret Venus,
Grata detinuit compede Myrtale
Libertina, fretis acrior Hadriae,

C urvantis Calabros sinus.

ODE XXXIV.

IN EPICUREOS-

PAucus deorum cultor et infrequens,
Insanientis dum sapientiae
Consultus erro, nunc retrorsum
Vela dare, atque iterare cursus

Cogor relictos. Namque Diespiter,
Igni corusco nubila dividens
Plerumque, per purum tonantes
Egit equos, volucremque currum:

