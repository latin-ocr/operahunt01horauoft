CARMINUM 111. 98

Ingratam Veneri pone superbiam,

Ne, currente rota, funis eat retro.

Non te Penelopen difficilem procis
Tyrrhenus genuit parens· ·

Ο, quamvis neque te munera, nec preces,
Nec tinctus viola pallor amantium,
Nec vir Pieria pellice saucius

Curvat3 supplicibus tuis

Parcas, nec rigida mollior aesculo,

Nec Mauris animum mitior anguibus!

Non hoc semper erit liminis, aut aquae
coelestis, patiens latus.

ODE XI.

An MERCURIUM.

Mnncmu, nam, te docilis magistro,

Movit Amphion lapides canendo;

Tuque Testudo, resonare septem
Callida nervis,

Nec loquax olim neque grata, nunc ‚et

Divitum mensis et amica templis ;

Dic modos, Lyde quibus obstinatas
Applicet aures:

