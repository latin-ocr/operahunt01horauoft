104

CARMINUM HL

Parcentes ego dexteras

Odi: sparge rosas: audiat invidus
Dementem strepitum Lycus,

Et vicina, seni non habilis Lyco.
Spissa te nitidum coma,

Puro te similem, Telephe, Vespero,
Tempestiva petit Rhode:

Me lentus Glycerae torret amor meae.

ODE XX.

An PYRRHUM.

Non vides quanto moveas periclo,

Pyrrhe, Gaetulae catulos leaenae á¼“

Dura post paullo fugies inaudax
Proelia raptor,

Cum per obstantes juvenum catervas

Ibit insignem repetens Nearchum}

Grande certamen, tibi praeda cedat
Major, an illi.

Interim, dum tu celeres sagittas
Promis, haec dentes acuit timendos,
Arbiter pugnae posuisse nudo

Sub pede palmam

