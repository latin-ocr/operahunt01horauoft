CARMINUM IV. 199

Gens, quae, cremato fortis ab Ilio,
Jactata Tuscis aequoribus sacra,
Namque, maturosque pati-ee,
Pertulit Ausonias ad urbeS,

Duris ut ilex tonsa bipennibus
Nigrae feraci frondis in Algido,
Per damna, per caedes, ab ipso
Ducit opes animumque ferro.

Non Hydra, secto corpore, firmior
Vinci dolentem crevit in Herculem,
Monstrumve submisere Colchi

Majus‚ Echioniaeve Thebae.

Merses profundo, pulchrior evenit a
Luctere, multa proruet integrum
Cum laude victorem, geretque
Proelia conjugibus loquenda.

Carthagini jam non ego nuntios
Mittam superbos: occidit, occidit
Spes omnis, et fortuna'nostri
Nominis, Hasdrubale interemto·

Nil Claudiae non perficient manus, ᾖ ’
Quas et benigno numine Jupiter
Defendit, et curae sagaces

Expediunt per acuta belli.
Tou. I. Β R

