130

CARMINUM lv.

ODE V.

AD A UGUSTUM.

D1v1s orte bonis, optime Romulae

Custos gentis, abes jam nimium diu : ⁷

Maturum reditum pollicitus Patrum
Sancto concilio, redi. -

Lucem redde tuae, Dux bone, patriae}
Instar veris, enim, vultus ubi tuus
Affulsit, populo gratior it dies,

Et soles melius nitent.

Ut mater juvenem, quem Notus invido
Flatu, Carpathii trans maris aequora

Cunctantem spatio longius annuo,
Dulci distinet a domo,

Votis, ominibusque, et precibus, vocat,
Curvo nee faciem littore dimovet:
Sic, desideriis icta fidelibus,

Quaerit patria Caesarem. ·

Tutus bos etenim rura perambulat:

Nutrit rura Ceres, almaque Faustitas:

Pacatum volitant per mare navitae:
Culpari metuit Fides:

