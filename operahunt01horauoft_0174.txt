142

CARMINUM IV. '

Nardi parvus onyx eliciet cadum,

Qui nunc Sulpiciis accubat horreis,

Spes donare novas largus, amaraque
Curarum eluere efficax.

Ad quae si properas gaudia, cum tua

Velox merce veni: non ego te meis

Immunem meditor tinguere poculis,
Plena dives ut in domo.

Verum pone moras, et studium lucri ς
Nigrorumque memor, dum licet, ignium,
Misce stultitiam consiliis brevem:

Dulce est desipere in loco.

ODE XIII.

AD LYCEN.

Avmvmuz, Lyce, di mea vota3 di
Audivere, Lyce: fis anus, et tamen
Vis formosa videri,
Ludisque et bibis impudens;

Et cantu tremulo, pota, Cupidinem
Lentum sollicitas. Ille virentis, et
Doctae psallere, Chiae
Pulchris excubat in genis.

