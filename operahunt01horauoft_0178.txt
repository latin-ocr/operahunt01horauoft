146 CARMINUM “ lv.

Te, fontium qui celat origines, ·

Nilusque, et Ister; te rapidus Tigris:
Te belluosus qui remotis·

obstrepit Oceanus Britanni„

Te non paventis funera Galliae
Duraeque tellus audit Iberiae:
Te caedegaudentes Sygambri
Compositis venerantur armis. >s

ODE XV.

AUGUSTI LAUDES.

ξ ΡΗοΕΒυε volentem proelia me loqui,
Victas et urbes, increpuit lyra,
Ne parva Tyrrhenum per aequor
Vela darem. Tua, Caesar, aetas

Fruges et agris retulit uberes,
Et signa nostro restituit Jovi,
Derepta Parthorum superbis
Postibus, et vacuum duellis

Janum Quirinum clusit, et ordinem
. Rectum evaganti frena Licentiae
Injecit, emovitque culpaS,
Et veteres revocavit artes:

 

