150 EPODON ii.

Roges, tuum labore quid juvem meo,
Imbellis, ac firmus parum;

Comes minore sum futurus in metu,
Qui major absentes habet:

„ Ut assidens implumibus pullis avis

Serpentium adlapsus timet

Magis relictis ;’,non, ut adsit, auxili
Latura plus praesentibus.

Libenter hoc et omne militabitur
Bellum in tuae spem gratiae z

Non ut juvencis illigata pluribus
Aratra nitantur mea;

Pecusve Calabris ante sidus fervidum
Lucana mutet pascua:

Neque ut superni villa candens Tusculi
Circaea tangat moenia.

Satis superque me benignitas tua
Ditavit: haud paravero,

Quod aut, avarus ut Chremes, terra premam ;
Discinctus aut perdam ut nepos.

ODE 11.

VITAE RUSTICAE LAUDES.

BEATUS ille, qui procul negotiis,
Ut prisca gens mortalium,

Paterna rura bobus exercet suls,
Solutus omni fenore.

