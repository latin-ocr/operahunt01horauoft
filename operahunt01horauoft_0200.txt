168 EPODON xv.

ODE xv.
An NEAERAM.

Nox erat, et coelo fulgebat Luna sereno
Inter minora sidera;

Cum tu, magnorum numen laesura deorum,
In verba jurabas mea,

Arctius atque hedera procera adstringitur ilex,
Lentis adhaerens brachiis:

Dum pecori lupus, et, nautis infestus, Orion
Turbaret hibernum mare,

Intonsosque agitaret Apollinis aura capillos,
Fore hunc amorem mutuum.

Ο dolitura mea multum birtine, Neaera!

⁷ Nam, si quid in Flacco viri est,

Non feret assiduas potiori te dare noctes,
Et quaeret iratus parem ;

Nec semel offensae cedet constantia formae,
Si certus intrarit dolor.

At tu, quicumque es felicior, atque meo nunc
Superbus incedis malo, ,

Sis pecore et multa dives tellure licebit,
Tibique Pactolus fluat,

Nec te Pythagorae fallant arcana renati,
Formaque vincas Nirea;

Eheu! translatos alio moerebis amores ε
Ast ego vicissim risero.

