170 EPODON xvi.

Ratem occupare quid moramur alite?

Sed juremus in haec: Simul imis saxa renarint
Vadis levata, ne redire sit nefas;

Neu conversa domum pigeat dare lintea, quando
Padus Matina laverit cacumina,

In mare seu celsus procurrerit Apenninus,
Novaque monstra junxerit libidine

Mirus amor; juvet ut tigres subsidere cervis,
Adulteretur et columba miliio,

Credula nec ravos timeant armenta leones,
Ametque salsa levis hircus aequora.

Haec, et quae poterunt reditus abscindere dulces,
Eamus omnis exsecrata civitas,

Aut pars indocili melior grege: mollis et exspes
Inominata perprimat cubilia.

Vos, quibus est virtus, muliebrem tollite luctum,
Etrusca praeter et volate littora.

Nos manet Oceanus circumvagus: arva, beata
Petamus arva, divites et insulas3

Reddit ubi Cererem tellus inarata quotannis,
Et imputata floret usque vinea,

Germinat et nunquam fallentis termes olime,
Suamque pulla ficus ornat arborem,

Mella cava manant ex ilice, montibus altis
Levis crepante lympha desilit pede.

Illic injussae veniunt ad mulctra capellae,
Refertque tenta grex amicus ubera 3

Nec vespertinus circumgemit ursus ovile,
Nec intumescit alta viperis humus.

